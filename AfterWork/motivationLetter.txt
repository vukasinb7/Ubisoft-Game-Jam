Poštovani članovi Ubisoft tima,
Pre svega, želeli bismo da vam se zahvalimo što ste izdvojili vreme da pročitate naše motivaciono pismo. Mi smo tim od četvoro ljudi, četiri različita karaktera sa ličnim interesovanjima koji dele istu strast. To je strast prema tehnologiji i želji za ostavljanjem tehnološkog traga svojih kreacija u svetu programiranja. U želji da sledimo svoju strast smo odlučili da spojimo naše ekspertize iz različitih oblasti iz sveta programiranja i pokažemo svetu šta možemo. Najmarkatnija obeležja naših karaktera je upravo ta želja sa kojom se možemo izdvojiti od ostalih i koja nas vodi kroz nove avanture koje nam, poput ovog takmičenja, pružaju mogućnost da razvijamo naše ekspertize i otkrivaju nam nove vidike koji imaju potencijal da postanu naš životni poziv. Kada smo videli da kompanija, čije su igre poput Far Cry, Prince of Persia i Rayman obeležile naše detinjstvo, pravi i ove godine game jam, znali smo da moramo biti deo njega.  Još jedan od razloga zbog kojeg mislimo da je Ubisoft Game Jam pravi izazov za nas jeste vremenska ograničenost koja nas izbacuje iz zone komfora i tera nas da pomeramo svoje granice kako bismo izvukli maksimum naših veština. Smatramo da smo sada, nakon desetina kako individualnih, tako i grupnih takmičenja i izazova koje imamo „u nogama“, stasali da ozbiljno odgovorimo na sve zahteve koje Game Jam  sprema za nas.  I na kraju, naš tim bismo okarakterisali sledećom rečenicom iz serijala Assassin’s Creed: „Only a mind free of impediment is capable of grasping the chaotic beauty of the world. This is our greatest asset.“.
Nadamo da ste se sada, kada ste pročitali ovo pismo, uverili da smo baš mi pravi kandidati za ovogodišnji Ubisoft Game Jam.
U iščekivanju vašeg odgovora, 
Tim Entropija
